---
title: 'Wereldwijd je websites gelijktrekken: zo doe je dat'
description: 'This is a post on My Blog about agile frameworks.'
date: 2020-12-12
tags: ['Webdesign', 'Responsive']
---

**Als je werkt voor een internationaal bedrijf, of zelf internationaal aan de slag wil gaan, zul je waarschijnlijk meerdere versies van dezelfde website hebben. Eén voor Nederlandse bezoekers, een voor de Amerikaanse, Argentijnse… Maar wat als deze totaal niet op elkaar lijken? Hoe zorg je dan dat al je websites wereldwijd hetzelfde uitstralen?**

### Is dit dezelfde website?
Als je twee jaar geleden éérst naar de Nederlandse website van Teva Pharmaceuticals was gegaan, en vervolgens naar de Argentijnse, had je waarschijnlijk gedacht dat het om een ander bedrijf ging. En als je net als zij actief bent in 53 landen, is er dus wel wat werk aan de winkel. Want als je websites niet gelijk aan elkaar zijn, werkt dit nadelig voor je merkidentiteit.
Maar een verbouwing op deze schaal is niet zomaar gedaan. Want hoewel de externe kanalen er al waren, was er weinig vertrouwen tussen het Global-team (dat werkte aan digitale kanalen en content leverde) en de landen/communicatiemedewerkers die verantwoordelijk waren voor hun lokale website. Waar let je dan op bij het gelijktrekken van de websites?

### Top-down, bottom-up of een combinatie?
Teva is een bottom-up bedrijf dat veel waarde hecht aan de input van medewerkers. “Van bovenaf iets opleggen aan zo veel verschillende landen zou dus waarschijnlijk niet werken”, vertelde Driessen. “Elk land heeft zijn eigen werkwijze, CMS, contentkalender en natuurlijk wensen en behoeften.”

Daarom is het belangrijk dat je input vraagt van alle betrokken partijen. Hoewel je waarschijnlijk niet álles mee kunt nemen, is het al een stuk waarschijnlijker dat je draagvlak creëert als mensen zelf hebben meegedacht.

### Welke taal kies je?
De kans is groot dat er op je Nederlandse website Nederlandse content gepubliceerd wordt. Ook al lijkt de keuze voor een algemene taal als Engels vaak ‘lekker makkelijk’, is dit vaak lang niet zo effectief als communiceren in de moedertaal van de doelgroep. Daarmee zorg je namelijk voor meer interactie en hogere zoekresultaten.

En dus ga je content voor de Spaanse website in het Spaans publiceren. Maar doe je dat dan voor de Argentijnse ook? Hoewel er in beide landen Spaans wordt gesproken, zitten er wel nuances in de taal. En vergeet ook zeker het verschil in cultuur niet. Het is dus aan te raden om in ieder land waar jij content publiceert, deze aan te passen op de context en cultuur van de doelgroep.
